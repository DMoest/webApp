# Kmom02

*- Vilka fördelar ser du med verktyg som Postman, curl och jq?*

Postman förenklar förståelsen för hur olika förfrågningar mot APIer fungerar. Jag kan utföra/testa olika förfrågningar som hämtar eller skickar data till/från den databasen som APIet arbetar mot genom Postman. På det här viset behöver jag inte bygga en fullt fungerande applikation för att veta att jag gör rätt förfrågning. När min försök sedan är bekräftat fungera kan jag enkelt använda mig av den querysträng som Postman genererat åt mig för den specifika användningen och jag kan istället fokusera på att bygga de återstående delarna av min applikation som får datan att fungera för mitt endamål.

JQ hjälper att förstå hur man söker i olika JSON filer som hämtas och genereras från den förfrågning som görs mot önskat API eller från JSON-filer. Jag kan med hjälp av JQ få en bra överblick av olika objekt och deras underordnade data. Det här blir speciellt användbart när JSON filer blir större, vilket de enkelt kan bli vart efter en applikation växer i storlek och funktionalitet. Personligen tyckte jag onlineverktyget var väldigt användbart och gav en bra grafisk representation av den JSON data jag arbetade med till skillnad från terminalklientsverktyget JQ. Vid ingångspunkten av övningen för JQ tänkte jag lite naivt att det skulle inte vara så svårt att sortera ut det jag sökte men det visade sig vara lite mer till det än vad jag först tänkte och verktyget visade sig vara effektivt och väl användbart.

Vad jag förstår är cURL ett verktyg för att sköta förfrågningar liknande vad Postman gör men skillnanden är att det sker i terminalen. Ett annat sätt för att hantera GET, POST DELETE mm. mot ett API i en terminalkilentsbaserad miljö. Genom en enkel googling av cURL kan jag se att det finns många andra användningsmöjligheter för cURL men inget jag direkt kan uttala mig om. Verktyget har med all säkerhet ett starkt följe och verkar ha existerat länge, kanske en föregångare just Postman? Mitt antagande är att beroende på vilken miljö man känner sig mer hemma i kanske man använder sig av ett eller det andra verktyget för att göra samman sak.

*- Fick du till en bra struktur i din CSS/SASS kod?*

Jag fick en ganska bra struktur på min CSS/SASS. Jag delade upp min kod i liknande moduler som exemplen instruerade. Utgångspunkten och filen som importerar alla moduler är base.scss som ligger i projektets root-mapp. Därifrån importerar jag modulerna button, container, mixins, navigation, normalize, typography och variables. De olika modlernas innehåll är ganska självförklarande om man läser modulens namn men för att förtydliga så innehåller button allt som formar knappar, i container håller jag allt som formger behållar-element exempelvis div:ar mm. Det är vanligt att kalla dem containers eller wrappers och de fungerar som en plats att lagra önskad specifik info och på så vis blir det lättare att dela upp och formge infromationen. Mixins är modulen jag har arbetat minst med men tanken är att jag ska kunna skriva mer generella CSS-beteenden som kanske innehåller några fler rader/egenskaper men är applicerabara på flera olika platser. Mixins är ett kraftfullt verktyg och jag hoppas kunna lära mig lite mer om hur man använder dem på bra sätt. I min mixinsmodul ligger tre olika typografiska skalor för att möjliggöra en bättre responsiv typografi. Det finns ären en början på en sk media query för de typografiskalorna och de här är mer experimenterande i nuläget men hoppas kunna användas inom kort. Navigation är precis vad namnet föreslår, webplatsens navigering, inga konstigheter med att den får en egen modul. Normalize gjordes om till en SASS-modul istället för att importera den .css-fil vi använde tidigare men innehållet är det samma. Typografimodulen innehåller allt som har med typografi att göra. Den sista modulen är variabler och här har jag specificerat en rad olika variabler för att försöka upprätta en standard som håller över hela webbplatsen. Här specificeras olika textstorlekar, textvikter, borders, färger, vertikal rythm mm. Önskar jag senare ändra något som används på flertalet platser i min kod kan jag enkelt ändra det på en plats i mina variabler istället för att leta på samtliga platser värdet specificerats, praktiskt och enkelt. Det ska tilläggas att ordningen jag förklarat i är inte den ordning som modulerna importerats och kompileringen till style.min.css kan påverkas beroende på ordningen som import sker. Jag har importerat med tanken att det generella ska ta effet först senare det specifika, se exakt ordning i min base.scss.

*- Vilka fördelar ser du med verktyg som webpack och SASS?*

Det första man märker efter att dela upp koden i olika moduler är att strukturen är mer övergriplig och man kan snabbare arbeta på den önskade delen. Vidare så förbättras kodstrukturen när man använder sig av en löpande/utökningsbar namngivning av klasser för att nå de olika elementen. Det finns olika konventioner för namngivning av css-klasser som gör det enkelt att gruppera olika delar av klasserna, exempelvis BEM (block element modifier) skulle kunna se ut liknande container_product-item. En av styrkorna med SASS blir att man kan under ordna de olika delarna och definera först .container {}, sedan underordnat i den klassen lägga till &_product {} och sedna vidare underordnat en gång till (eller så djupt man önskar) &-item {}.

Nu finns det som native i CSS under namnet CSS Custom Properties men om jag inte misstar mig så härstammar det från SASS/LESS och andra preprocessors att kunna arbeta med variabler. Variabler i SASS är en av de bättre delarna och gör en stor skillnad när man senare vill ändra på små detaljer som existerar på flera olika platser i koden. Jag kan enkelt definera ett värde bland mina variabler och använda den där jag önskar för olika endamål i formgivningen av min webbplats. När jag senare önskar att minska/öka det värdet av någon anledning går jag endast till mina variabler och BAM! Alla de olika platser jag använde variabeln på ändras nu till det nya värdet och jag slipper söka igenom min kod flera gånger efter ett och samma värde när jag ska ändra en lite sak. Genom att använda en väl utformad pallet av olika variabler med olika typer av värden för olika endamål kan jag nästan skapa en webbplats utan att direkt definera ett värde i css-attributet, istället ligger allt det i min varabelmodul och för enklare ändringar går jag endast till den modulen och justerar. Nu har jag spart tid på två områden i mitt arbete med css och de områdena kan vara väldigt monotoma och tidsödslande att rätta till eller experimentera med utan de här strukturerade egenskaperna av en preprocessor som SASS/LESS.

*- Valda du flat design eller ej för dina knappar? Varför?*

Jag har valt att försöka återskapa en lätt skeumomorphisk design på mina knappar eftersom jag tror att i det här fallet bör användarvänlighet och funktionalitet segra över flashig design. Min förhoppning är att skuggorn och highlights ska ge användaren en känsla av att knappen sticker ut lite. Till en början valde jag att ha en flat design som vid "hover" övergår till en skeuomorph för att visa sig som en knapp men eftersom knappar inte beter sig lika på mobila enheter och hover effekter inte har någon effekt slopades den iden. För att förtydliga funktionaliteten av knappen har subklasser av min knapp skapats där färgen komplementerar. Det här kommer exempelvis väl till hands för att förstärka intrycket av vad som händer vid kommande CRUD-del. Om användaren är på väg att uppdatera en produkt ska en "caution" klass finnas på den knappen och färgen gul informerar om att vara uppmärksam, likaså vid borttaging används en varnade röd färg genom klassen "danger". Min enda oro med valet av en skeuomorph design är att knappen ska se för billig/fake/dålig ut så att den inte passar resterande delar av applikationen.

*- Vilken är din TIL för detta kmom?*

I det här kursmomentet har jag lärt mig mer om fetch-request mot APIer och enklare caching metoder för den datan som kommer från en fetch. Tanken med att casha datan som hämtas från ett API är att motverka belastning mot APIet av en uppsjö requests. Eftersom den data som används blir cashad lokalt blir applikationen något snabbare och användaren kan fortsatt använda applikationen om uppkopplingen är av lägre kvalitet. Problemet som jag förstår kvarstår när en uppdatering om en databas i APIet ska äga rum och applikationen behöver en uppkoppling för att kunna komunicera exepelvis en POST eller PUT request. Mitt antagande är att det kan finnas bra metoder för att på något vis invänta en återkoppling till internet och sedan utföra den när det är säkrat men än så länge har vi inte arbetat på det.

Jag har arbetat med verktyget JQ för att få en bättre känsla för hur jag kallar/söker i JSON data på ett effektivt sätt. Det var en bra övning som visade sig innehålla mer än vad jag i utgångspunkten tänkte om den. Jag kan ha gjort övningen lagerapplikation2 fel men jag önskar att det fanns ett bra sett att använda JQ i övningen men det är möjligt att jag tagit fel väg eller misuppfattat hur man kunde göra det.

Vi har även arbetat med utseendet och komunikationen som visuella knappelement har. Vi har läst och lärt om skillnaden mellan sk flat design och skeuomorphic design. Skillnaden ligger i att en flat design knapp är av det minimalistiska slaget där överflödiga utseendeattribut av knappen har tagits bort. Ett enklare exempel på den typen av attribut är skuggor och highlights som på en tvådimensionell yta får ett objekt att framträda tredimensionellt. Ordet skeuomorph kommer från grekiskans “skéuos” och “morphḗ” som betyder behållare och form. Det är precis det som sk flat designade element saknar, en kännsla av behållaren, dess form och textur, vilket leder oss till den problematik som kan diskuteras i denna kontroversiella skillnad mellan två. Förstår användaren lika väl att en flat designad knapp är en knapp? Artikeln gällande flat design för kursmomentet argumenterar för att yngre har lättare att förstå funktionaliteten av en flat design knapp än äldre användare med motiveringen att de har helt enkelt växt upp i en mer digital miljö så tankesättet och relationen till elementet finns mer rotat där. Jag tror att fler och fler blir medvetna om hur olika knappar ser ut och vart de brukar vara placerade i olika applikationer speciellt med det utbredande användandet av mobila enheter och deras applikationer. Jag tänker vidare att det är designerns arbete att utifrån teamets formulerade målgrupp för webbplaten göra ett kreativt val som passar den. Det är stor skillnad att designa för ett trendigt klädesmärke vars hela designteam dagligen försöker böja och bryta formgivandets regler för att uppnå det perfekta undantaget som senare ska etableras som trenden gemfört att bygga en webbplats åt försäkringskassan som måste anpassa sig åt användare i alla åldersgrupper, av alla typer av disfunktionaliteter osv.

I övrigt har jag arbetat vidare lite på typografi-delen från kursmoment 1 vid implementerigen av SASS och användningen av variabler för att skapa en grund för applikationen. Jag har försökt förstå hur en modulär typografiskala fungerar och kan implementeras över en responsiv design. Jag har ännu bara pillat lite med det och tänker försöka implementera det senare om möjligt. Önskar även lära mig vidare om användning av mixins i dessa situationer eftersom jag tror att de kan hjälpa till här och underlätta formgivningen. SASS i sig har jag lite kunskap av sedan tidigare och även om man inte har det så är LESS från designkursen närbesläktat i användning och jag upplever inte skillnaden så stor än.
